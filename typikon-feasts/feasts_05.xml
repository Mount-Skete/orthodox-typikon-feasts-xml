<?xml version='1.0' encoding='utf-8'?>
<feasts>

  <feast id="" type="low" rank="ordinary">
    <title>
      <ru>Святаго пророка Иеремии</ru>
    </title>
    <date>
      <julian>05-01</julian>
    </date>
    <hymns>
      <hymn type="kontakion" echo="3">
        <title>
          <ru>Кондак, глас 3</ru>
        </title>
        <content>
          <ru>
            Очистив духом,
            великий пророче и мучениче, твое светозарное сердце, славне Иеремие,
            пророчествия дар свыше приял еси, и возопил еси, велегласно во странах:
            се Бог наш, и не приложится ин к нему, иже воплощься на земли явился
            есть.
          </ru>
        </content>
      </hymn>
    </hymns>
  </feast>

  <feast id="" type="middle" rank="great_doxology">
    <title>
      <ru>Преподобнаго Пафнутиа Боровскаго</ru>
    </title>
    <date>
      <julian>05-01</julian>
    </date>
    <hymns>
      <hymn type="troparion" echo="4">
        <title>
          <ru>Тропарь, глас 4</ru>
        </title>
        <content>
          <ru>
            Жития светлостию
            просветив твое отечество, в молитвах и постех дарований Божественнаго
            Духа исполнился еси: и во временней сей жизни добре подвизався, милости
            благоутробия всем скорбящим отверзл еси, и нищим был еси заступник. тем
            молим тя отче Пафнутие, моли Христа Бога, да спасет души наша.
          </ru>
        </content>
      </hymn>
      <hymn type="kontakion" echo="8">
        <title>
          <ru>Кондак, глас 8</ru>
        </title>
        <content>
          <ru>
            Божиим светолитием
            просвещен отче, постническое
            стяжал еси жительство преподобне, иноком предобрый наставниче, и
            постником благое украшение. сего ради Господь труды твоя видев, чудес
            даром обогати тя: источаеши бо исцеления. мы же радующеся вопием ти:
            радуйся отче Пафнутие.
          </ru>
        </content>
      </hymn>
    </hymns>
  </feast>

  <feast id="" type="middle" rank="six_stichera">
    <title>
      <ru>Во святых отца нашего Афанасиа Великаго, патриарха Александрийскаго</ru>
    </title>
    <date>
      <julian>05-02</julian>
    </date>
    <hymns>
      <hymn type="troparion" echo="3">
        <title>
          <ru>Тропарь, глас 3</ru>
        </title>
        <content>
          <ru>
            Столп был еси
            православия, божественными догматы подтверждая церковь
            священноначальниче
            Афанасие: Отцу бо Сына единосущна проповедав, посрамил еси Ариа. Отче
            преподобне, Христа Бога моли, даровати нам велию милость.
          </ru>
        </content>
      </hymn>
      <hymn type="kontakion" echo="2">
        <title>
          <ru>Кондак, глас 2</ru>
        </title>
        <content>
          <ru>
            Православия насадив учения, злославия
            терния изсекл еси, умножив семя веры, одождением Духа преподобне: темже
            тя поем Афанасие.
          </ru>
        </content>
      </hymn>
    </hymns>
  </feast>

  <feast id="" type="low" rank="ordinary">
    <title>
      <ru>Святых мученик, Тимофеа и Мавры</ru>
    </title>
    <date>
      <julian>05-03</julian>
    </date>
    <hymns>
      <hymn type="kontakion" echo="4">
        <title>
          <ru>Кондак, глас 4</ru>
        </title>
        <content>
          <ru>
            Многообразныя язвы претерпевше и венцы от
            Бога приемше, о нас молитеся ко Господу, память всесвященную вашу
            совершающих, превеликий Тимофее, и преславная Мавро, еже умирити град и
            люди: той бо есть верных утверждение.
          </ru>
        </content>
      </hymn>
    </hymns>
  </feast>

  <feast id="" type="middle" rank="polyeleos">
    <title>
      <ru>Успение преподобнаго отца нашего Феодосиа, игумена монастыря Печерскаго, и начальника в
        Российстей земли монашескаго общаго жития</ru>
    </title>
    <date>
      <julian>05-03</julian>
    </date>
    <hymns>
      <hymn type="troparion" echo="8">
        <title>
          <ru>Тропарь, глас 8</ru>
        </title>
        <content>
          <ru>
            Возвысився на
            добродетель, из млада возлюбив монашеское житие, к желанию доблественне
            достиг, вселился еси в пещеру, и украсив житие твое пощением и
            светлостию, в молитвах яко безплотен пребывал еси, в Российстей земли
            яко светлое светило просияв, отче Феодосие: моли Христа Бога, спастися
            душам нашим.
          </ru>
        </content>
      </hymn>
      <hymn type="kontakion" echo="3">
        <title>
          <ru>Кондак, глас 3</ru>
        </title>
        <content>
          <ru>
            Звезду Российскую днесь почтим, от востока возсиявшую, и на запад пришедшую,
            всю бо страну сию чудесы и добротою обогатившу, и вся ны содеянием и
            благодатию монашескаго устава, блаженнаго Феодосиа.
          </ru>
        </content>
      </hymn>
    </hymns>
  </feast>

  <feast id="" type="low" rank="ordinary">
    <title>
      <ru>Святыя преподобномученицы Пелагии</ru>
    </title>
    <date>
      <julian>05-04</julian>
    </date>
    <hymns>
      <hymn type="kontakion" echo="3">
        <title>
          <ru>Кондак, глас 3</ru>
        </title>
        <content>
          <ru>
            Временная презревши,
            и небесных благ причастница бывши, венец страдания ради приимши, Пелагие
            всечестная, яко дар принесла еси, кровныя потоки Владыце Христу: моли от
            бед избавити нас, твою память почитающих.
          </ru>
        </content>
      </hymn>
    </hymns>
  </feast>

  <feast id="" type="low" rank="ordinary">
    <title>
      <ru>Святыя и славныя мученицы Ирины</ru>
    </title>
    <date>
      <julian>05-05</julian>
    </date>
    <hymns>
      <hymn type="kontakion" echo="4">
        <title>
          <ru>Кондак, глас 4</ru>
        </title>
        <content>
          <ru>
            Девства добротами
            преиспещрена Дево, страдальчеством была еси краснейшая Ирино, кровьми
            твоими истекшими обагрена, прелесть же низложившая безбожия. сего ради и
            прияла еси почести победы, рукою создателя твоего.
          </ru>
        </content>
      </hymn>
    </hymns>
  </feast>

  <feast id="" type="low" rank="ordinary">
    <title>
      <ru>Святаго и праведнаго Иова Многострадальнаго</ru>
    </title>
    <date>
      <julian>05-06</julian>
    </date>
    <hymns>
      <hymn type="troparion" echo="1">
        <title>
          <ru>Тропарь, глас 1</ru>
        </title>
        <content>
          <ru>
            Богатство видев
            добродетелей Иовлих, украсти кознствоваше праведных враг, и растерзав
            столп телесе, сокровище не украде духа: обрете бо вооруженну непорочнаго
            душу, мене же и обнажив плени: предварив убо мя прежде конца, избави мя
            льстиваго, Спасе и спаси мя.
          </ru>
        </content>
      </hymn>
      <hymn type="kontakion" echo="8">
        <title>
          <ru>Кондак, глас 8</ru>
        </title>
        <content>
          <ru>
            Яко истинен и праведен, богочестив и
            непорочен, освящен же явлься всеславне, Божий угодниче истинный,
            просветил еси мир в терпении твоем, терпеливейший и доблейший: темже вси
            Богомудре память твою воспеваем.
          </ru>
        </content>
      </hymn>
    </hymns>
  </feast>

  <feast id="" type="middle" rank="six_stichera">
    <title>
      <ru>
        Воспоминание на небеси явльшагося знамения Честнаго Креста, во граде Иерусалиме, от святаго
        Лобнаго места протяженнаго звездами, даже до святыя горы Елеонския, в 3-й час дне, при царе
        Константии, сыне великаго Константина
      </ru>
    </title>
    <date>
      <julian>05-07</julian>
    </date>
    <hymns>
      <hymn type="troparion" echo="8">
        <title>
          <ru>Тропарь, глас 8</ru>
        </title>
        <content>
          <ru>
            Креста твоего образ ныне
            паче солнца возсия, егоже горы святыя даже до лобнаго места
            простерл еси, и в нем твою Спасе, крепость уяснил еси, сим укрепляя и
            верныя наша цари: яже и спасай выну в мире, молитвами Богородицы Христе
            Боже, и спаси нас.
          </ru>
        </content>
      </hymn>
      <hymn type="kontakion" echo="4">
        <title>
          <ru>Кондак, глас 4</ru>
        </title>
        <content>
          <ru>
            Отверзый небеса заключенная, на небеси
            пресветлыя лучи, на земли возсия пречистый Крест: темже сияние его
            действа приемше, к незаходимому наставляемся свету, и во бранех имамы
            его оружие мира непобедимую победу.
          </ru>
        </content>
      </hymn>
    </hymns>
  </feast>

  <feast id="" type="low" rank="ordinary">
    <title>
      <ru>Святаго мученика Акакиа</ru>
    </title>
    <date>
      <julian>05-07</julian>
    </date>
    <hymns>
    </hymns>
  </feast>

  <feast id="" type="middle" rank="vigil">
    <title>
      <ru>Святаго славнаго, всехвальнаго апостола и евангелиста, наперсника возлюбленнаго,
        девственника, Иоанна Богослова</ru>
    </title>
    <date>
      <julian>05-08</julian>
    </date>
    <hymns>
      <hymn type="troparion" echo="2">
        <title>
          <ru>Тропарь апостола, глас 2</ru>
        </title>
        <content>
          <ru>
            Апостоле Христу
            Богу возлюбленне, ускори избавити люди безответны, приемлет тя
            припадающа, иже падша на перси приемый: егоже моли
            Богослове, и належащий облак языков разгнати, прося нам мира и велия
            милости.
          </ru>
        </content>
      </hymn>
      <hymn type="kontakion" echo="2">
        <title>
          <ru>Кондак апостола, глас 2</ru>
        </title>
        <content>
          <ru>
            Величия твоя
            девственниче, кто повесть, точиши бо чудеса, и изливаеши исцеления, и
            молишися о душах наших, яко богослов и друг Христов.
          </ru>
        </content>
      </hymn>
    </hymns>
  </feast>

  <feast id="" type="low" rank="ordinary">
    <title>
      <ru>Преподобнаго отца нашего Арсениа Великаго</ru>
    </title>
    <date>
      <julian>05-08</julian>
    </date>
    <hymns>
      <hymn type="kontakion" echo="3">
        <title>
          <ru>Кондак преподобнаго, глас 3</ru>
        </title>
        <content>
          <ru>
            От Рима
            возсиял еси якоже солнце великое, и к царскому граду достигл еси
            преблаженне, словесы твоими просвещая сего и делы, всяку неразумия мглу
            отгоня. сего ради тя почитаем, отцев славо, Арсение преподобне.
          </ru>
        </content>
      </hymn>
    </hymns>
  </feast>

  <feast id="" type="low" rank="ordinary">
    <title>
      <ru>Святаго пророка Исаии</ru>
    </title>
    <date>
      <julian>05-09</julian>
    </date>
    <hymns>
      <hymn type="kontakion" echo="2">
        <title>
          <ru>Кондак пророка, глас 2</ru>
        </title>
        <content>
          <ru>
            Пророчества дарование прием
            пророкомучениче, Исаие богопроповедниче, всем изъяснил еси вочеловечение
            Господне, возгласив велегласно концем: се Дева во чреве приимет.
          </ru>
        </content>
      </hymn>
    </hymns>
  </feast>

  <feast id="" type="low" rank="ordinary">
    <title>
      <ru>Святаго мученика Христофора</ru>
    </title>
    <date>
      <julian>05-09</julian>
    </date>
    <hymns>
    </hymns>
  </feast>

  <feast id="" type="middle" rank="polyeleos">
    <title>
      <ru>Пренесение честных мощей, иже во святых отца нашего Николаа чудотворца, от Мир в Бар град</ru>
    </title>
    <date>
      <julian>05-09</julian>
    </date>
    <hymns>
      <hymn type="troparion" echo="4">
        <title>
          <ru>Тропарь, глас 4</ru>
        </title>
        <content>
          <ru>
            Приспе день светлаго
            торжества, град Барский радуется, и с ним вселенная вся ликовствует
            песньми и пеньми духовными: днесь бо священное торжество, в
            пренесение честных и многоцелебных мощей святителя и чудотворца Николаа,
            якоже солнце незаходимое возсия светозарными лучами, разгоняя тьму
            искушений же и бед, о вопиющих верно: спасай нас яко предстатель наш
            великий Николае.
          </ru>
        </content>
      </hymn>
      <hymn type="kontakion" echo="3">
        <title>
          <ru>Кондак, глас 3</ru>
        </title>
        <content>
          <ru>
            Взыде яко звезда от
            востока до запада, твоя мощи святителю Николае, море же освятися
            шествием твоим, и град Барский приемлет тобою благодать: нас бо деля
            явился еси чудотворец изящный, предивный и милостивый.
          </ru>
        </content>
      </hymn>
    </hymns>
  </feast>

  <feast id="" type="middle" rank="polyeleos">
    <title>
      <ru>Святаго апостола Симона Зилота</ru>
    </title>
    <date>
      <julian>05-10</julian>
    </date>
    <hymns>
      <hymn type="troparion" echo="3">
        <title>
          <ru>Тропарь, глас 3</ru>
        </title>
        <content>
          <ru>
            Апостоле святый Симоне,
            моли милостиваго Бога, да прегрешений оставление подаст душам нашим.
          </ru>
        </content>
      </hymn>
      <hymn type="kontakion" echo="2">
        <title>
          <ru>Кондак апостола, глас 2</ru>
        </title>
        <content>
          <ru>
            Известно премудрости
            учения в душах благочествующих положшаго, во хвалении ублажим, яко
            богоглаголиваго вси Симона: престолу бо славы ныне предстоит, и со
            безплотными веселится, моляся непрестанно о всех нас.
          </ru>
        </content>
      </hymn>
    </hymns>
  </feast>

  <feast id="" type="low" rank="ordinary">
    <title>
      <ru>Обновление Царя града</ru>
    </title>
    <date>
      <julian>05-11</julian>
    </date>
    <hymns>
    </hymns>
  </feast>


  <feast id="" type="low" rank="ordinary">
    <title>
      <ru>Святаго священномученика Мокиа</ru>
    </title>
    <date>
      <julian>05-11</julian>
    </date>
    <hymns>
      <hymn type="kontakion" echo="2">
        <title>
          <ru>Кондак, глас 2</ru>
        </title>
        <content>
          <ru>
            Вооружився щитом веры,
            нечестивых ополчения
            стерл еси священномучениче, и венец от Христа взял еси Мокие: тем и со
            ангелы радуяся, спасай от бед поющия тя, моля непрестанно о всех нас.
          </ru>
        </content>
      </hymn>
    </hymns>
  </feast>


  <feast id="" type="middle" rank="vigil">
    <title>
      <ru>Иже во святых отец наших, равноапостольных Мефодиа и Кирилла, учителей словенских</ru>
    </title>
    <date>
      <julian>05-11</julian>
    </date>
    <hymns>
      <hymn type="troparion" echo="4">
        <title>
          <ru>Тропарь, глас 4</ru>
        </title>
        <content>
          <ru>
            Яко апостолом
            единонравнии и словенских стран учителие, Кирилле и Мефодие богомудрии,
            Владыку всех молите, вся языки словенския утвердити в православии и
            единомыслии, умирити мир, и спасти души наша.
          </ru>
        </content>
      </hymn>
      <hymn type="kontakion" echo="3">
        <title>
          <ru>Кондак, глас 3</ru>
        </title>
        <content>
          <ru>
            Священную двоицу
            просветителей наших почтим, божественных писаний преложением источник
            богопознания нам источивших, из негоже даже до днесь
            неоскудно почерпающе, ублажаем вас, Кирилле и Мефодие, престолу вышняго
            предстоящих и тепле молящихся о душах наших.
          </ru>
        </content>
      </hymn>
    </hymns>
  </feast>

  <feast id="" type="low" rank="ordinary">
    <title>
      <ru>Иже во святых отец наших, Епифаниа епископа Кипрскаго и Германа патриарха
        Константинопольскаго</ru>
    </title>
    <date>
      <julian>05-12</julian>
    </date>
    <hymns>
      <hymn type="kontakion" echo="4">
        <title>
          <ru>Кондак, глас 4</ru>
        </title>
        <content>
          <ru>
            Священноначальник чудную двоицу восхвалим
            вернии по долгу, с Германом божественнаго Епифаниа: сии бо попалиша
            безбожных языки, догматы премудрейшия возложше всем, православно поющим
            присно благочестия великое таинство.
          </ru>
        </content>
      </hymn>
    </hymns>
  </feast>

  <feast id="" type="low" rank="ordinary">
    <title>
      <ru>Святыя мученицы Гликерии</ru>
    </title>
    <date>
      <julian>05-13</julian>
    </date>
    <hymns>
      <hymn type="kontakion" echo="3">
        <title>
          <ru>Кондак, глас 3</ru>
        </title>
        <content>
          <ru>
            Деву любящи и
            Богородицу Марию, соблюла еси нетленно твое девство: любовию же ко
            Господу усердствовавши, пострадала еси мужемудренно даже до смерти. сего
            ради и сугубым тя дево мученице венцем венчает Христос Бог.
          </ru>
        </content>
      </hymn>
    </hymns>
  </feast>

  <feast id="" type="low" rank="ordinary">
    <title>
      <ru>Святаго мученика Исидора, иже во острове Хиосе</ru>
    </title>
    <date>
      <julian>05-14</julian>
    </date>
    <hymns>
      <hymn type="kontakion" echo="4">
        <title>
          <ru>Кондак святаго, глас 4</ru>
        </title>
        <content>
          <ru>
            Управитель превеликий вселенней ты
            явился еси святе, твоими к Богу молитвами: темже воспеваем тя
            днесь, мучениче богомудре Исидоре преславне.
          </ru>
        </content>
      </hymn>
    </hymns>
  </feast>

  <feast id="" type="middle" rank="six_stichera">
    <title>
      <ru>Святаго Исидора, Христа ради юродиваго, Ростовскаго чудотворца</ru>
    </title>
    <date>
      <julian>05-14</julian>
    </date>
    <hymns>
      <hymn type="troparion" echo="4">
        <title>
          <ru>Тропарь, глас 4</ru>
        </title>
        <content>
          <ru>
            Просветився Божественною
            благодатию богомудре, целомудрием многим и терпением, во временней жизни
            течение добре скончал еси. тем и по смерти яви тя светлость жития
            твоего: источаеши бо исцелений благодать, иже с верою притекающим ко
            святому твоему гробу, Исидоре блаженне, моли Христа Бога, да спасет души
            наша.
          </ru>
        </content>
      </hymn>
      <hymn type="kontakion" echo="8">
        <title>
          <ru>Кондак, глас 8</ru>
        </title>
        <content>
          <ru>
            Взбранному и дивному
            в праведницех, иже убо от
            Христа дар чудес приимшему, похвальныя ныне принесем глаголы: но яко
            имея дерзновение ко Святей Троице, юже моли избавитися от бед рабом
            твоим, да зовем ти: радуйся богомудре Исидоре.
          </ru>
        </content>
      </hymn>
    </hymns>
  </feast>

  <feast id="" type="middle" rank="six_stichera">
    <title>
      <ru>Преподобнаго отца нашего Пахомиа Великаго</ru>
    </title>
    <date>
      <julian>05-15</julian>
    </date>
    <hymns>
      <hymn type="kontakion" echo="2">
        <title>
          <ru>Кондак, глас 2</ru>
        </title>
        <content>
          <ru>
            Светильник светел показался еси в концех:
            пустыню же грады сотворил еси множествы монашескими, сам себе распен,
            крест твой на рамо взем, и воздержанием тело изнурил еси, моля
            непрестанно о всех нас.
          </ru>
        </content>
      </hymn>
    </hymns>
  </feast>

  <feast id="" type="middle" rank="great_doxology">
    <title>
      <ru>Иже во святых отца нашего Исаии епископа, Ростовскаго чудотворца</ru>
    </title>
    <date>
      <julian>05-15</julian>
    </date>
    <hymns>
      <hymn type="troparion" echo="8">
        <title>
          <ru>Тропарь, глас 8</ru>
        </title>
        <content>
          <ru>
            Православия наставниче,
            благочестия учителю и чистоты, Ростову пресветлый светильниче,
            святителем богодохновенное удобрение, Исаие премудре: учением бо твоим
            вся Российския концы просветил еси благодатию духовною, святителю
            блаженне, моли Христа Бога, да спасет души наша.
          </ru>
        </content>
      </hymn>
      <hymn type="kontakion" echo="3">
        <title>
          <ru>Кондак, глас 3</ru>
        </title>
        <content>
          <ru>
            Яко гром возгремел
            еси божественными твоими учении в Российстей земли, и явился еси
            светильник пресветел, осияя светом богоразумия, Исаие блаженне. темже
            вопием ти: Христа Бога моли непрестанно о всех нас.
          </ru>
        </content>
      </hymn>
    </hymns>
  </feast>

  <feast id="" type="middle" rank="polyeleos">
    <title>
      <ru>Убиение святаго благовернаго царевича князя Димитриа Московскаго, и всея России новаго
        чудотворца</ru>
    </title>
    <date>
      <julian>05-15</julian>
    </date>
    <hymns>
      <hymn type="troparion" echo="2">
        <title>
          <ru>Тропарь, глас 2</ru>
        </title>
        <content>
          <ru>
            Царскую диадиму обагрил
            еси кровию твоею богомудре мучениче, за скиптр крест в руку приим,
            явился еси победоносец, и жертву непорочну Владыце принесл еси себе: яко
            бо агнец незлобив от раба заколен еси: и ныне радуяся предстоиши Святей
            Троице, молися о державе сродников твоих богоугодней быти, и сыновом
            Российским спастися.
          </ru>
        </content>
      </hymn>
      <hymn type="kontakion" echo="8">
        <title>
          <ru>Кондак, глас 8</ru>
        </title>
        <content>
          <ru>
            Возсия днесь
            в славней памяти твоей верным веселие, яко бо доброрасленный грезн
            прозябл еси, и Христу красен плод принесл еси себе. темже и по убиении
            твоем соблюде тело твое нетленно страдальчески обагреное кровию,
            благородне святе Димитрие, соблюдай отечество твое, и град твой
            невредимь: тому бо еси утверждение.
          </ru>
        </content>
      </hymn>
    </hymns>
  </feast>

  <feast id="" type="low" rank="ordinary">
    <title>
      <ru>Преподобнаго отца нашего Феодора Освященнаго, ученика преподобнаго Пахомиа Великаго</ru>
    </title>
    <date>
      <julian>05-16</julian>
    </date>
    <hymns>
      <hymn type="kontakion" echo="2">
        <title>
          <ru>Кондак, глас 2</ru>
        </title>
        <content>
          <ru>
            В дому Божии яко финикс процвел еси,
            плоды же добродетелей Господеви принесл, пощением изрядным отче
            преподобне: темже и ублажаешися, яко безплотных равностоятелен.
          </ru>
        </content>
      </hymn>
    </hymns>
  </feast>

  <feast id="" type="middle" rank="great_doxology">
    <title>
      <ru>Преподобнаго отца нашего Ефрема Перекомскаго, Новогородскаго чудотворца</ru>
    </title>
    <date>
      <julian>05-16</julian>
    </date>
    <hymns>
      <hymn type="troparion" echo="4">
        <title>
          <ru>Тропарь, глас 4</ru>
        </title>
        <content>
          <ru>
            От юности твоея весь
            Богови поработился еси блаженне: и того ради любве отечество и род
            оставил еси в пустыню вселився, в нейже жестокое житие
            показав, и чудес дарования от Бога приял еси Ефреме преподобне, моли
            Христа Бога, да спасет души наша.
          </ru>
        </content>
      </hymn>
      <hymn type="kontakion" echo="8">
        <title>
          <ru>Кондак, глас 8</ru>
        </title>
        <content>
          <ru>
            Ангельскому житию
            поревновав преподобне, вся
            земная оставив ко Христу притекл еси: и того заповедьми ограждся, явился
            еси столп непоколебимь от вражиих нападаний. тем зовем ти: радуйся
            Ефреме, светило пресветлое.
          </ru>
        </content>
      </hymn>
    </hymns>
  </feast>

  <feast id="" type="low" rank="ordinary">
    <title>
      <ru>Святаго апостола Андроника, и иже с ним</ru>
    </title>
    <date>
      <julian>05-17</julian>
    </date>
    <hymns>
      <hymn type="kontakion" echo="2">
        <title>
          <ru>Кондак, глас 2</ru>
        </title>
        <content>
          <ru>
            Звезду пресветлую, богоразумия светом
            просвещшаго языки, апостола Христова Андроника восхвалим, и с ним во
            благовестии потрудившуюся Иунию премудрую, вопиюще: молите Христа Бога
            непрестанно о всех нас.
          </ru>
        </content>
      </hymn>
    </hymns>
  </feast>

  <feast id="" type="low" rank="ordinary">
    <title>
      <ru>Святаго мученика Феодота, иже во Анкире</ru>
    </title>
    <date>
      <julian>05-18</julian>
    </date>
    <hymns>
      <hymn type="kontakion" echo="2">
        <title>
          <ru>Кондак, глас 2</ru>
        </title>
        <content>
          <ru>
            Страдальчески подвизався добре, со
            страдальцы твоими Феодоте, и венцы почести приясте, с честными
            страстотерпицами девами: темже Христа Бога молите непрестанно о всех
            нас.
          </ru>
        </content>
      </hymn>
    </hymns>
  </feast>

  <feast id="" type="low" rank="ordinary">
    <title>
      <ru>Святых мученик, Петра, Дионисиа, и иже с ними</ru>
    </title>
    <date>
      <julian>05-18</julian>
    </date>
    <hymns>
    </hymns>
  </feast>

  <feast id="" type="low" rank="ordinary">
    <title>
      <ru>Святых седми дев</ru>
    </title>
    <date>
      <julian>05-18</julian>
    </date>
    <hymns>
    </hymns>
  </feast>

  <feast id="" type="low" rank="ordinary">
    <title>
      <ru>Святаго священномученика Патрикиа, епископа Прусскаго, и дружины его</ru>
    </title>
    <date>
      <julian>05-19</julian>
    </date>
    <hymns>
      <hymn type="kontakion" echo="4">
        <title>
          <ru>Кондак, глас 4</ru>
        </title>
        <content>
          <ru>
            Яко светосиянен
            добротою священства, и мучения кровию преукрашен с пострадавшими с тобою
            Патрикие Христу предстоя, о нас поминай, яко страдалец честный.
          </ru>
        </content>
      </hymn>
    </hymns>
  </feast>

  <feast id="" type="middle" rank="polyeleos">
    <title>
      <ru>Преподобнаго отца нашего Корнилиа чудотворца Комельскаго</ru>
    </title>
    <date>
      <julian>05-19</julian>
    </date>
    <hymns>
      <hymn type="troparion" echo="4">
        <title>
          <ru>Тропарь, глас 4</ru>
        </title>
        <content>
          <ru>
            От юности горящим
            желанием божественныя любве разжигаемь, житейския молвы оставил еси
            преподобне, ревнитель Антонию Великому бысть,
            безмолвием и жестоким пребыванием последуя Христу, бдением и молитвами и
            постом образ быв своим учеником. темже молися Господеви Корнилие
            блаженне, спастися душам нашим.
          </ru>
        </content>
      </hymn>
      <hymn type="kontakion" echo="8">
        <title>
          <ru>Кондак, глас 8</ru>
        </title>
        <content>
          <ru>
            Господеви от святыя Девы
            возсиявшу мирови, и тому измлада яко ангел послужил еси блаженне, и
            силою его пустыню яко град сотворил еси: множество же ученик в ней
            собрал еси, ихже богодохновенными ученьми просветил еси.
            тем вопием ти: радуйся отче наш Корнилие, иноком божественное удобрение.
          </ru>
        </content>
      </hymn>
    </hymns>
  </feast>

  <feast id="" type="low" rank="ordinary">
    <title>
      <ru>Святаго мученика Фалалеа</ru>
    </title>
    <date>
      <julian>05-20</julian>
    </date>
    <hymns>
      <hymn type="kontakion" echo="3">
        <title>
          <ru>Кондак, глас 3</ru>
        </title>
        <content>
          <ru>
            Мученком сострадалец
            явлься и оружник, воин изрядный Царя славы был еси, искушеньми и мукою:
            возвышение идолослужителей попрал еси, сего ради честную твою поем
            память, мудре Фалалее.
          </ru>
        </content>
      </hymn>
    </hymns>
  </feast>


  <feast id="" type="middle" rank="polyeleos">
    <title>
      <ru>Обретение честных мощей, иже во святых отца нашего Алексиа митрополита Киевскаго и всея
        России чудотворца</ru>
    </title>
    <date>
      <julian>05-20</julian>
    </date>
    <hymns>
      <hymn type="troparion" echo="2">
        <title>
          <ru>Тропарь, глас 2</ru>
        </title>
        <content>
          <ru>
            Яко сокровище
            пребогатое, многолетно в земли сокровенное, честныя мощи твоя обретошася
            чудоточащия, всеблаженне отче святителю Алексие: от нихже
            врачевство приемлюще обогащаемся, и Христа славословим глаголюще: слава
            прославляющему святыя своя.
          </ru>
        </content>
      </hymn>
      <hymn type="kontakion" echo="8">
        <title>
          <ru>Кондак, глас 8</ru>
        </title>
        <content>
          <ru>
            Яко солнце незаходимое от
            гроба возсия нам, от мног лет сокровены честныя твоя мощи нетленны,
            святителю Алексие, тобою благодать приемлем: всю бо страну сию, и вся ны
            чудесы и добротою обогащаеши, действом благодати, да поем ти: радуйся
            отче, светило России.
          </ru>
        </content>
      </hymn>
    </hymns>
  </feast>

  <feast id="" type="middle" rank="polyeleos">
    <title>
      <ru>Святых великих царей и равноапостолов Константина и Елены</ru>
    </title>
    <date>
      <julian>05-21</julian>
    </date>
    <hymns>
      <hymn type="troparion" echo="8">
        <title>
          <ru>Тропарь, глас 8</ru>
        </title>
        <content>
          <ru>
            Креста твоего образ на
            небеси видев, и якоже павел звание не от человек прием, в царех апостол
            твой Господи, царствующий град в руце твоей положи: егоже
            спасай всегда в мире, молитвами Богородицы, едине человеколюбче.
          </ru>
        </content>
      </hymn>
      <hymn type="kontakion" echo="3">
        <title>
          <ru>Кондак, глас 3</ru>
        </title>
        <content>
          <ru>
            Константин днесь с материю Еленою Крест
            являют, всечестное древо, всех убо иудеов посрамление суще, оружие же на
            противныя верных царей: нас бо ради явися знамение велие, и во бранех
            грозное.
          </ru>
        </content>
      </hymn>
    </hymns>
  </feast>


  <feast id="" type="middle" rank="vigil">
    <title>
      <ru>Празднуем сретение чудотворныя иконы Пресвятыя Богородицы Владимирския</ru>
    </title>
    <date>
      <julian>05-21</julian>
    </date>
    <hymns>
      <hymn type="troparion" echo="4">
        <title>
          <ru>Тропарь, глас 4</ru>
        </title>
        <content>
          <ru>
            Днесь светло красуется
            славнейший град Москва, яко зарю солнечную восприемши Владычице,
            чудотворную твою икону, к нейже ныне мы притекающе, и
            молящеся тебе, взываем сице: пречудная Владычице Богородице, молися из
            тебе воплощенному Христу Богу нашему, да избавит град сей, и вся грады и
            страны христианския невредимы от всех навет вражиих, и спасет души наша
            яко милосерд.
          </ru>
        </content>
      </hymn>
      <hymn type="kontakion" echo="8">
        <title>
          <ru>Кондак, глас 8</ru>
        </title>
        <content>
          <ru>
            Взбранной Воеводе
            победительная, яко избавльшеся от злых пришествием твоего честнаго
            образа, Владычице Богородице, светло сотворяем празднество сретения
            твоего, и обычно зовем ти: радуйся Невесто Неневестная.
          </ru>
        </content>
      </hymn>
    </hymns>
  </feast>


  <feast id="" type="middle" rank="great_doxology">
    <title>
      <ru>Память святаго благовернаго князя Константина и чад его, Михаила и Феодора, Муромских
        чудотворцев</ru>
    </title>
    <date>
      <julian>05-21</julian>
    </date>
    <hymns>
      <hymn type="troparion" echo="4">
        <title>
          <ru>Тропарь, глас 4</ru>
        </title>
        <content>
          <ru>
            Константин днесь весело ликовствует, предстоя престолу Святыя Троицы,
            видя отечествие свое мастию духовною сияющее: емуже последоваша, Михаил
            и Феодор, сынове его, и молятся вси трие вкупе о душах наших.
          </ru>
        </content>
      </hymn>
      <hymn type="kontakion" echo="8">
        <title>
          <ru>Кондак, глас 8</ru>
        </title>
        <content>
          <ru>
            Изрядному воеводе, и правоверному князю
            Константину, с сынома его вкупе, отечество его хвалящися вопиет, имеющее
            его начальника и заступника, яко избавльшееся им от прелести и скверны
            идольския. сего ради вопием ему сице: радуйся княже Константине
            преблаженне.
          </ru>
        </content>
      </hymn>
    </hymns>
  </feast>

  <feast id="" type="low" rank="ordinary">
    <title>
      <ru>Святаго мученика Василиска</ru>
    </title>
    <date>
      <julian>05-22</julian>
    </date>
    <hymns>
      <hymn type="kontakion" echo="8">
        <title>
          <ru>Кондак, глас 8</ru>
        </title>
        <content>
          <ru>
            Во страдании крепок и мужествен явился еси, и в
            чудесех предивен, явленно Христово имя преднося, мучителя посрамил еси.
            тем тя почитаем Василиске, присно зовуще всечестне: радуйся мучеников
            светлая доброто.
          </ru>
        </content>
      </hymn>
    </hymns>
  </feast>

  <feast id="" type="low" rank="ordinary">
    <title>
      <ru>Преподобнаго отца нашего и исповедника Михаила, епископа Синадскаго</ru>
    </title>
    <date>
      <julian>05-23</julian>
    </date>
    <hymns>
      <hymn type="kontakion" echo="8">
        <title>
          <ru>Кондак, глас 8</ru>
        </title>
        <content>
          <ru>
            Яко архиерей всечестен, и благочестия
            священнострадалец, прещения злоименитаго не убоявся, еретическое того
            противление победил еси, свободным гласом велегласно вопия: иконе
            покланяюся Христове, и Пречистыя его Матере: сего ради тя почитаем
            Михаиле.
          </ru>
        </content>
      </hymn>
    </hymns>
  </feast>

  <feast id="" type="middle" rank="great_doxology">
    <title>
      <ru>Обретение честных мощей, иже во святых отца нашего Леонтиа епископа, Ростовскаго
        чудотворца</ru>
    </title>
    <date>
      <julian>05-23</julian>
    </date>
    <hymns>
      <hymn type="troparion" echo="4">
        <title>
          <ru>Тропарь, глас 4</ru>
        </title>
        <content>
          <ru>
            Апостолом сопричастник,
            и к Богу молебник верен, добродетельми возшед на небесная, и любовь
            возложил еси к любящему тя, и неверныя люди обратил еси в веру. тем ныне
            со ангелы ликуя, предстоиши престолу славы всех царя Христа Бога: молися
            святителю Леонтие, да спасет души наша.
          </ru>
        </content>
      </hymn>
      <hymn type="kontakion" echo="4">
        <title>
          <ru>Кондак, глас 4</ru>
        </title>
        <content>
          <ru>
            Жития ради чистоты, всевидец Господь,
            свет свой насади в души твоей, вразумити люди многия твоими учении,
            Леонтие преподобне.
          </ru>
        </content>
      </hymn>
    </hymns>
  </feast>

  <feast id="" type="middle" rank="six_stichera">
    <title>
      <ru>Преподобнаго отца нашего Симеона, иже на Дивней горе</ru>
    </title>
    <date>
      <julian>05-24</julian>
    </date>
    <hymns>
      <hymn type="kontakion" echo="2">
        <title>
          <ru>Кондак, глас 2</ru>
        </title>
        <content>
          <ru>
            Вышняя желая, дольная отложив, и яко небо
            столп соделавый: тем облистал еси чудес зарею преподобне, и Христу всех
            Богу молишися непрестанно о всех нас.
          </ru>
        </content>
      </hymn>
    </hymns>
  </feast>

  <feast id="" type="middle" rank="great_doxology">
    <title>
      <ru>Преподобнаго Никиты Столпника Переаславскаго чудотворца</ru>
    </title>
    <date>
      <julian>05-24</julian>
    </date>
    <hymns>
      <hymn type="troparion" echo="4">
        <title>
          <ru>Тропарь, глас 4</ru>
        </title>
        <content>
          <ru>
            Православным смыслом,
            юношская возжеления возненавидев, и доблественныя нравы восприим, врага
            победил еси, и во благоразумии Богу угодил еси: и свыше от него прием
            дар чудес, бесы прогоняти, недуги исцеляти, Никито преславне, моли
            Христа Бога, да спасет души наша.
          </ru>
        </content>
      </hymn>
      <hymn type="kontakion" echo="8">
        <title>
          <ru>Кондак, глас 8</ru>
        </title>
        <content>
          <ru>
            Христа ради от твоих
            рабов нуждную смерть претерпел еси, и венец нетления от него восприял
            еси: приходящим же с верою от честнаго твоего гроба подаеши цельбы, о
            Никито преподобне, молитвенниче о душах наших.
          </ru>
        </content>
      </hymn>
    </hymns>
  </feast>

  <feast id="" type="middle" rank="polyeleos">
    <title>
      <ru>Третие обретение честныя главы честнаго и славнаго пророка Предтечи и крестителя Иоанна</ru>
    </title>
    <date>
      <julian>05-25</julian>
    </date>
    <hymns>
      <hymn type="troparion" echo="4">
        <title>
          <ru>Тропарь, глас 4</ru>
        </title>
        <content>
          <ru>
            Яко божественное
            сокровище сокровенное в земли, Христос откры главу твою нам пророче и
            Предтече: вси убо сошедшеся в сея обретение, песньми богоглаголивыми
            Спаса воспоим, спасающа нас от тления молитвами твоими.
          </ru>
        </content>
      </hymn>
      <hymn type="kontakion" echo="6">
        <title>
          <ru>Кондак, глас 6</ru>
        </title>
        <content>
          <ru>
            Светоявленный и божественный в мире столп,
            солнца светильник, Предтеча главу светоносную и божественную свою
            показавый в концех, освящает той верно покланяющихся, и взывающих:
            Христов премудрый крестителю, спаси всех нас.
          </ru>
        </content>
      </hymn>
    </hymns>
  </feast>

  <feast id="" type="low" rank="ordinary">
    <title>
      <ru>Святаго апостола Карпа, единаго от седмидесятих</ru>
    </title>
    <date>
      <julian>05-26</julian>
    </date>
    <hymns>
      <hymn type="kontakion" echo="4">
        <title>
          <ru>Кондак, глас 4</ru>
        </title>
        <content>
          <ru>
            Яко звезду пресветлую церковь всегда
            стяжа тя апостоле
            Карпе, чудес твоих многоподаванием просвещаема: спаси верою чтущих
            память твою.
          </ru>
        </content>
      </hymn>
    </hymns>
  </feast>

  <feast id="" type="middle" rank="six_stichera">
    <title>
      <ru>Святаго великомученика Георгиа Новаго, пострадавшаго от безбожнаго царя Селима Турскаго</ru>
    </title>
    <date>
      <julian>05-26</julian>
    </date>
    <hymns>
      <hymn type="troparion" echo="4">
        <title>
          <ru>Тропарь, глас 4</ru>
        </title>
        <content>
          <ru>
            Божественным желанием,
            от юнаго возраста весь сам себе Господеви возложив, в молитвах и постех
            образ быв добродетели, богатство же и славу, и доброродство телесное яко
            не сущее презрев, и Христа единаго от души возлюбил еси, и того
            истиннаго суща Бога в Троице покланяема, пред нечестивыми турки
            проповедал еси. и срацынскую веру и законы Моамефовы под ногами поправ,
            и мучителя ужасив, мучения венцем украсився славне, к небесным востекл
            еси ликостоянием, премудре Георгие: моли Христа Бога, сохранити
            отечество твое, и спасти люди и град, иже твоя подвиги присно
            почитающия.
          </ru>
        </content>
      </hymn>
      <hymn type="kontakion" echo="4">
        <title>
          <ru>Кондак, глас 4</ru>
        </title>
        <content>
          <ru>
            Яко звезда пресветлая
            явился еси непрелестная мирови, праведнаго солнца Христа возвещающи
            страдании твоими страстотерпче, великий мучениче Христов Георгие, и
            прелесть погасил еси срацынскую, и Моамефова предания и законы под
            ногами твоими попрал еси: и беззаконнаго царя, и мучителей ужасил еси
            крепким твоим терпением, и верным подаеши свет, моляся к Богу
            непрестанно о всех нас.
          </ru>
        </content>
      </hymn>
    </hymns>
  </feast>

  <feast id="" type="low" rank="ordinary">
    <title>
      <ru>Святаго священномученика Ферапонта</ru>
    </title>
    <date>
      <julian>05-27</julian>
    </date>
    <hymns>
    </hymns>
  </feast>

  <feast id="" type="middle" rank="great_doxology">
    <title>
      <ru>Обретение мощей преподобнаго отца нашего Нила, иже на езере Селигере, на острове зовомом
        Столобное, новаго чудотворца</ru>
    </title>
    <date>
      <julian>05-27</julian>
    </date>
    <hymns>
    </hymns>
  </feast>

  <feast id="" type="low" rank="ordinary">
    <title>
      <ru>Преподобнаго отца нашего Никиты, епископа Халкидонскаго</ru>
    </title>
    <date>
      <julian>05-28</julian>
    </date>
    <hymns>
      <hymn type="kontakion" echo="8">
        <title>
          <ru>Кондак, глас 8</ru>
        </title>
        <content>
          <ru>
            Светлостию дел твоих
            просиял еси преподобне,
            апостольскаго престола наследник был еси Никито: и яко солнце облистал
            еси твоей пастве отче, вся божественных учений исполнь. темже зовем ти:
            радуйся Халкидону удобрение.
          </ru>
        </content>
      </hymn>
    </hymns>
  </feast>

  <feast id="" type="middle" rank="six_stichera">
    <title>
      <ru>Память святаго Игнатиа епископа, Ростовскаго чудотворца</ru>
    </title>
    <date>
      <julian>05-28</julian>
    </date>
    <hymns>
      <hymn type="troparion" echo="4">
        <title>
          <ru>Тропарь, глас 4</ru>
        </title>
        <content>
          <ru>
            Благоверия просвещься
            учении, святительства прием паству, и апостолом наследник быв: тем приял
            еси от Бога дар чудес, святителю отче Игнатие, моли Христа Бога, да
            спасет души наша.
          </ru>
        </content>
      </hymn>
      <hymn type="kontakion" echo="4">
        <title>
          <ru>Кондак, глас 4</ru>
        </title>
        <content>
          <ru>
            Явися днесь пресветлая
            память твоя, святителю преблаженне Игнатие, в мире светло сияющи и
            являющи всем божественное сияние.
          </ru>
        </content>
      </hymn>
    </hymns>
  </feast>

  <feast id="" type="low" rank="ordinary">
    <title>
      <ru>Святыя преподобномученицы Феодосии девицы</ru>
    </title>
    <date>
      <julian>05-29</julian>
    </date>
    <hymns>
      <hymn type="troparion" echo="4">
        <title>
          <ru>Тропарь, глас 4</ru>
        </title>
        <content>
          <ru>
            Добродетель благоприятно
            мученице постигла еси, Христово приятелище бывши чистое, и Святаго Духа
            дом возлюблен: отнюдуже посрамила еси врага борющаго род человеческий,
            добре страдавшая, и посекла еси копронима Феодосие, мечем веры: и к
            чертогу небесному преставилася еси радующися. тебе верою чтущим присно
            проси велия милости.
          </ru>
        </content>
      </hymn>
      <hymn type="kontakion" echo="2">
        <title>
          <ru>Кондак, глас 2</ru>
        </title>
        <content>
          <ru>
            Трудами живот нетрудный достигла еси,
            кровию же копронима удавила еси мученице, сквернаго врага Христовы
            церкве, всеблаженная Феодосие: и с вышними радуешися воинствы, чтущия
            память твою покрывающи.
          </ru>
        </content>
      </hymn>
    </hymns>
  </feast>

  <feast id="" type="middle" rank="six_stichera">
    <title>
      <ru>Преставление святаго и блаженнаго Иоанна, Христа ради юродиваго, Устюжскаго чудотворца</ru>
    </title>
    <date>
      <julian>05-29</julian>
    </date>
    <hymns>
      <hymn type="troparion" echo="5">
        <title>
          <ru>Тропарь, глас 5</ru>
        </title>
        <content>
          <ru>
            Наготою телесною и
            терпением обнажил еси вражия коварствия, обличая неподобное его деяние,
            зельне стражда солнечный вар, и нужныя великия студени мраза и огня не
            чул еси, Божиею помощию покрываемь, Иоанне премудре, моли о верою
            творящих память твою честно, и усердно притекающих к раце мощей твоих,
            избавитися от бед, и падения избежати.
          </ru>
        </content>
      </hymn>
      <hymn type="kontakion" echo="8">
        <title>
          <ru>Кондак, глас 8</ru>
        </title>
        <content>
          <ru>
            Вышния красоты желая,
            нижния сладости телесное ядение тщательно оставил еси, нестяжанием
            суетнаго мира, возлюбил еси ангельское житие. преходя скончався Иоанне
            блаженне: с нимиже моли Христа Бога непрестанно о всех нас.
          </ru>
        </content>
      </hymn>
    </hymns>
  </feast>

  <feast id="" type="low" rank="ordinary">
    <title>
      <ru>Преподобнаго отца нашего Исаакиа, обители Далматския</ru>
    </title>
    <date>
      <julian>05-30</julian>
    </date>
    <hymns>
      <hymn type="kontakion" echo="8">
        <title>
          <ru>Кондак, глас 8</ru>
        </title>
        <content>
          <ru>
            Яко угодник Божий верный, по Христове
            церкви ревностию разжегся, брозды Уалентовы удержав, пророчески тому о
            затворении церкве, пагубную смерть, предрекл еси преподобне: темже
            присно моли о нас чтущих тя, Исаакие преподобне.
          </ru>
        </content>
      </hymn>
    </hymns>
  </feast>

  <feast id="" type="low" rank="ordinary">
    <title>
      <ru>Святаго апостола Ермиа</ru>
    </title>
    <date>
      <julian>05-31</julian>
    </date>
    <hymns>
    </hymns>
  </feast>

  <feast id="" type="low" rank="ordinary">
    <title>
      <ru>Святаго мученика Ермеа</ru>
    </title>
    <date>
      <julian>05-31</julian>
    </date>
    <hymns>
      <hymn type="kontakion" echo="6">
        <title>
          <ru>Кондак, глас 6</ru>
        </title>
        <content>
          <ru>
            Иже по Христе
            усердно подвизався, в сединах
            доблих мужество стяжал еси мучениче Ермие, беззаконных злоумышление
            поправ Христовою силою, от чаровных напоений невредимь пребысть, зовый:
            Бог есть со мною, и никтоже на мя.
          </ru>
        </content>
      </hymn>
    </hymns>
  </feast>

</feasts>